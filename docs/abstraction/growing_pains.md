
زمانی که یک تیم نرم افزاری شروع به بزرگ شدن میکند، مشکلات به خصوصی پدیدار میشوند:

- اعضای تیم احساس میکنند پروژه همواره ادامه دارد و هیچوقت قرار نیست تمام شود.
- مدیر محصول نمیتواند زمانی برای تفکر استراژیک درباره محصول پیدا کند.
- مدیران از خود سوال میپرسند : چرا نمیتوانیم فیچر های جدید را مانند قبل سریع تولید و منتشر کنیم؟

ما اولین باری این مشکلات را در بیس کمپ دیدیم زمانی بود که تیم از 4 نفر به بالای 15 نفر افزایش پیدا کرد. بیس کمپ در سال 2003 به عنوان ابزاری برای استفاده خودمان شروع به کار کرد. در آن زمان ما به عنوان مشاور طراحی وبسایت برای مشتریان فعالیت میکردیم. اطلاعات ممکن بود در فرآیند ارتباط و صحبت تلفنی میان مشتری، طراح و کسی که پروژه را مدیریت میکرد گم شود. ما میخواستیم بیس کمپ محلی باشد که در آن همه تیم ها و کسانی که با پروژه سر و کار داشتند به طور متمرکز، با یکدیگر بحث و مشورت کرده و از قدم های بعدی پروژه آگاه باشند. مشخص شد که تعداد زیادی از شرکت ها با مشکل “ گم شدن اطلاعات در شکاف های بین افراد” (“information slipping through the cracks”) مواجه هستند.

 امروزه میلیون ها نفر از صنایع مختلف از بیس کمپ به عنوان مرکز مشترک اعتماد استفاده میکنند. سه نفر از ما نسخه اولیه بیس کمپ را ساختیم. جیسون فرید ،بنیانگذار بیس کمپ، طراحی محصول را رهبری میکرد. هم‌بنیانگذار بیس کمپ، دیوید هینمیر هانسون، آن را بر اساس فریم ورک شناخته شده Ruby on Rails توسعه داد. در آن زمان من یک طراح وبسایت بودم که بر روی کاربرد پذیری و رابط کاربری کار میکردم. من ایده های طراحی جیسون را برای فیچر های کلیدی نرم افزار پیاده سازی و با همکاری او جزعیات ایده را تکمیل میکردم.

از زمان ارائه نسخه اولیه در Jul 2003 تا زمان لانچ محصول در Feb 2004، دیوید تنها 10 ساعت در هفته میتوانست بر روی پروژه کار بکند. ما میدانستیم که با 10 ساعت در هفته زمان برای برنامه نویسی به هیچ جا نخواهیم رسید مگر اینکه از این ساعات به صورت دقیق استفاده کنیم. اشاره جدی ما به <u>“چکش کاری” چشم‌انداز برای فیت شدن با زمان در دسترس</u>، از این شرایط نشئت گرفته است.

همزمان با گسترده‌‌شدن کسب‌و‌کار، من شروع به گسترش مهارت‌هایم کردم. کار کردن با دیوید و Ruby on Rails دنیای برنامه‌نویسی را برای من قابل دسترس کرد. من تکنیک‌های برنامه‌نویسی را از طریق آسان کردن چیز‌های پیچیده یاد گرفتم؛ چیز هایی مانند فاکتورینگ (factoring)، مراحل انتزاع (levels of abstraction) و جداسازی نگرانی ها (separation of concerns). با داشتن یک پا در دنیای طراحی و پای دیگر در دنیای برنامه‌نویسی، متوجه شدم که میتوانیم این قوانین برنامه نویسی را در طراحی و مدیریت محصول به کار ببریم.

اولین آزمایش این ایده در سال 2009 رقم خورد. در آن زمان ما برنامه نویس های بیشتری استخدام کرده بودیم و 4 نرم‌افزار را به صورت software-as-a-service ارائه میدادیم. ما میخواستیم این 4 نرم افزار را از طریق single-sign-on و سیستم حسابداری واحد، تحت عنوان یک محصول، به یکدیگر متصل کنیم. این کار حجم زیادی بار فنی در کنار پیچیده کردن جریان کاربری (user-flow) را به همراه داشت. در کنار چیدن درست معماری محصول، ما باید تعداد زیادی کاربر را قانع میکردم که نام کاربری و رمز عبور خود را به دلیلی که توضیح دادنش آسان نبود، تغییر دهند. من همزمان کلاه برنامه نویس و طراح را بر سر داشتم تا بتوانم تکنیک های breadboarding و scope mapping را که در این کتاب توضیح داده شده است، به صورت پروتوتایپ در آورم تا پیچیدگی پروژه مدیریت شود.


ما با استفاده از این روش چنان نتیجه خوبی گرفتیم که تصمیم گرفتیم آن را به صورت مشابه در سال 2012، زمانی که میخواستیم Basecamp را برای ورژن 2.0 باز‌طراحی کنیم، پیاده سازی نماییم. در این پروژه دوباره با تعداد زیادی از مسائل در لایه رویه مواجه بودیم و دوباره فرآیند به صورت عجیبی ملایم بود.

در سال 2015، تیم اصلی ما با استفاده از این روش توانسته بود تجربیات قبلی را پشت‌سر بگذارد و گام های بلندی بردارد. ما متوجه شدیم که توضیح دادن شیوه ای که برای انجام دادن کارها برگزیده بودیم، برای افراد جدید که وارد تیم میشدند سخت است. تیم محصول ما 4 برابر شده بود و همه به صورت دورکار، کار میکردند. این امر همگام شدن با رویکرد ما را سخت‌تر میکرد. ما به زبان مشترکی احتیاج داشتیم که بتوانیم کاری که انجام میدهیم را توضیح داده و ساختاری منظم برای کارهای جدید ایجاد کنیم.

برای مدیریت کردن ظرفیت جدید، ما باید از پروسه های یکی دو روزه (ad-hoc project lengths) به چرخه‌های تکرارپذیر (repeating cycles) مهاجرت میکردیم. در طی زمان متوجه شدیم که زمان صحیح برای یک “چرخه” ، 6 هفته است؛ نه بیشتر و نه کمتر. ما مراحل نوشتن ارائه (pitching) و شرط بندی (betting) خودمان را فرمول بندی کردیم. نقش من دوباره تغییر کرد؛ این بار از طراحی به مدیریت محصول و استراتژی محصول رفتم. ما به زبان تازه‌ای ، برای مثال از کلمه ای مانند شیپینگ (shaping)، برای کارهایی که در لایه طراحی انجام داده بودیم نیاز داشتیم تا بتوانیم مرزها را مشخص کرده و ریسک پروژه را قبل از ارائه آن به تیم‌ها، کم کنیم.

زمانی که بیان درستی برای روش مورد استفاده‌مان پیدا کردیم، دوستان و همکاران بیشتری از ما درباره نحوه کاری که انجام میدادیم سوال کردند. در نهایت جیسون یک روز مرا به کناری کشید و گفت : من فکر میکنم بهتره کتابی در این زمینه بنویسی.

این کتاب نتیجه آن صحبت و تجربیاتی است که پشت سر گذاشته بودیم. این کتاب را به عنوان دو کتاب در نظر بگیرید. در وهله اول این کتاب حقایقی اساسی را بیان میکند. من میخواستم به شما زبان بهتری برای توصیف مشکلات و حل مشکلات، ریسک ها، عدم قطعیت و چالش هایی که در توسعه محصول با آن ها مواجه میشوید بدهم. در وهله دوم این کتاب نمای کلی فرآیند مشخصی است که ما از آن برای ایجاد پیشرفت معنی دار در محصول با اندازه حال حاضرمان استفاده میکنیم. در ادامه نمای مختصری از مفاهیم اصلی بیان شده در کتاب را میبینید.