بخش اول کتاب کاملاً درباره “شیپینگ” است. کاری که نیاز است قبل از اینکه پروژه را آماده برنامه‌ریزی بدانیم، بر روی آن انجام دهیم. هر بخش، قدم به خصوصی از این فرآیند را توضیح میدهد؛ از تنظیم کردن اشتها(در بخش های بعد به تفصیل توضیح میدهیم که اشتها به چه معنی است) بر روی یک ایده خام تا ترسیم کردن راه حل و نوشتن ارائه ای که پروژه بالقوه را توضیح میدهد. در طول مسیر شما تکنیک های به خصوصی را یاد میگیرید- برای مثال بردبوردینگ breadboarding و فت مارکر اسکچینگ fat-marker sketching - تا طراحی را در سطح صحیحی از مفهومی بودن نگه دارید.

بخش دوم کتاب درباره “شرط بندی” است. اینکه ما چطور تصمیم میگیریم از میان پروژه های ارائه شده، کدام یک را برای 6 هفته آینده انجام دهیم.

بخش سوم کتاب درباره “ساختن است. انتظاراتی که ما از تیم داریم و فعالیت های ویژه ای که تیم انجام می‌دهد تا بفهمد چه‌کاری را باید انجام دهد. ما نگاه خواهیم کرد چگونه تیم ها می‌فهمند که چه‌کاری را باید انجام دهند، چگونه طراحی و برنامه‌نویسی را ادغام می‌کنند، چگونه آنچه می‌دانند را از میان ندانسته‌ها دنبال می‌کنند و در نهایت چگونه برای به اتمام رساندن پروژه در زمان مقرر، تصمیم‌های سخت را اتخاذ می‌کنند.

در نهایت بخش ضمائم به شما برای ایجاد تغییر در سازمانتان، کمک می‌کند. در این بخش چند توصیه برای امتحان کردن 6 هفته اول، نکته هایی برای تطبیق این روش با اندازه شرکت شما و راهنمای ویژه‌ای برای اینکه چطور از Basecamp برای پیاده سازی این روش استفاده کنید.

**با این کتاب همراه باشید.**