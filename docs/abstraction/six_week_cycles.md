ما بر اساس چرخه های 6 هفته ای کار میکنیم. 6 هفته برای ساختن یک چیز معنی دار از ابتدا تا انتها به اندازه کافی طولانی است و از طرفی برای اینکه همه از ابتدا بتوانند ددلاین را احساس کنند، به اندازه کافی کوتاه است، بنابراین همه از زمان هوشمندانه استفاده میکنند. اکثر فیچرهای جدید ما در چرخه 6 هفته ای ساخته و منتشر میشوند. تصمیم گیری‌های ما بر اساس پیش بردن محصول در 6 هفته آینده است، نه زمان‌های خرد و ریز. ما ساعت‌ها را محاسبه نمیکنیم یا از هر فرد نمیپرسیم که امروز مشغول چه‌کاری بودی. ما جلسات روزانه نداریم. ما هر دو هفته در نقشه‌راه (roadmap) بازنگری نمیکنیم. ما بر روی سطح بالاتر تمرکز میکنیم. ما به خودمان میگوییم: “ اگر این پروژه بعد از 6 هفته به سرانجام برسد ما واقعا خوشحال خواهیم شد! در این صورت میدانیم که از زمان به خوبی استفاده شده است.” پس از آن، ما 6 هفته بعد را به تیم سپرده و آن‌ها را به حال خود رها میکنیم تا بتوانند کارها را انجام دهند.