در هر قدم از فرآیند، ما ریسک بخصوصی را هدف گیری میکنیم: ریسک نرسیدن محصول به موعد مقرر. این کتاب درباره ریسک ساختن چیزهای اشتباه نیست. کتاب های دیگر مانند [Competing Against Luck](https://www.amazon.com/Competing-Against-Luck-Innovation-Customer/dp/0062435612) میتوانند به شما در این زمینه کمک کنند. بهبود فرآیند اکتشاف شما باید پس از بازیابی توانایی رساندن محصول، صورت پذیرد. فرض کنید که شما بهترین استراتژی در دنیا را داشته باشید؛ چه فایده‌ای دارد اگر نتوانید به آن عمل کنید؟

این کتاب درباره ریسک گیر کردن شماست؛ ریسک گیر افتادن در یک چهارم نهایی محصول؛هدر دادن زمان بر روی مشکلات غیر منتظره و اینکه نتوانید آزادانه برای کار‌های فردا تصمیم بگیرید. ما ریسک انجام پروژه را در مرحله شیپینگ بوسیله حل کردن سوال های بی‌جواب قبل از ارائه آن به تیم و تصمیم گیری در مورد زمان، کم میکنیم.

ما ریسک را در مرحله برنامه‌ریزی از طریق بستن شرط هایمان بر روی 6 هفته، کاهش میدهیم. اگر که یک پروژه به اتمام برسد، به طور معمول چیزی به آن اضافه نمیشود. این “قطع کردن مدار” تضمین میکند، که اشتهای بیش از حدی بر روی یک مفهوم که درابتدا نیاز به بازنگری دارد، گذاشته نشود.

و در آخر ما ریسک را در مرحله ساختن از طریق ادغام کردن زودهنگام طراحی و برنامه نویسی، کاهش میدهیم. به جای ساختن تعداد زیادی از بخش‌های نامرتبط و امید داشتن به اینکه این بخش ها در یازده ساعت در کنار یکدیگر جای بگیرند، ما یک تکه معنی دار از کار را، از ابتدا تا انتها میسازیم و سپس این کار را تکرار میکنیم. تیم کار را از ناشناخته ترین بخش تا کم دغدغه‌ترین بخش‌ها ادامه میدهد و با ادغام هرچه سریعتر این بخش‌ها، می‌آموزد چه چیز کار میکند و چه چیز کار نمیکند.

 